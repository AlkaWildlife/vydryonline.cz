---
title: Sběr uhynulých vyder
published: true
permalink: /vydra/vydry-a-silnice/sber-uhynulych-vyder
image: /media/pitva_01.JPG
long_title: "Sběr a\_analýzy uhynulých vyder"
listed: true
position: 2
layout: two_columns_page
aside_links: |-
  # Mapa rizikových míst

  ![](/media/banner_silnice_small.jpg)
---
Již od 90. let minulého století je v ČR více či méně organizován sběr
uhynulých jedinců vyder říčních. Sledování stavu populací ohrožených
druhů živočichů je obvykle založeno na monitoringu rozšíření. Významným
zdrojem informací však mohou být také systematicky shromažďované údaje
o úhynech jedinců, zejména pokud se informace sbírají dlouhodobě a lze
sledovat změny.

# _Historie sběru a současnost_

Dlouho byl sběr organizován Agenturou ochrany přírody a krajiny ČR (AOPK
ČR) a Českým nadačním fondem pro vydru (ČNFV). Od roku 2008 koordinuje
sběr a analýzy uhynulých vyder společnost ALKA Wildlife, o.p.s.
Nedílnými spolupracujícími subjekty jsou stále ČNFV, Stanice Pavlov a zejména AOPK ČR a Muzeum města Ústí nad Labem. Sběr je ale založen na hlášení o úhynech
veřejností a tak jsou tito lidé tím hlavním článkem, bez kterých by
žádné údaje a těla nebyly. Tímto všem děkujeme!

Rok od roku počet vyder, které jsou sebrány, zanalyzovány a vloženy do
jednotné databáze, stoupá. V současnosti je to přes 70 jedinců ročně.
Nárůst je způsoben jednak postupným větším a větším zapojením více lidí
do sběru, samozřejmě také postupným návratem vyder do naší krajiny
(v současnosti se vyskytují na většině území republiky), ale také
nárůstem uhynulých jedinců na silnicích v důsledku stále stoupající
dopravy.

# _K čemu slouží?_

Postupně se sběr daří lépe a lépe organizovat a také se
intenzivněji využívají těla. U těl je prováděna pitva a jednotlivé tkáně
se zpracovávají a analyzují, některé vzorky se posílají i na další
odborná pracoviště:

* pitva: určení příčiny smrti, makroskopická kontrola orgánů, biometrie,
  kondice (ALKA Wildlife, o.p.s.)
* rozbor žaludku (ALKA Wildlife, o.p.s.)
* reprodukce (ALKA Wildlife, o.p.s.)
* určení věku: kondice a velikost těla, lebeční švy, přírůstkové linie
  zubů (ALKA Wildlife, o.p.s.)
* paraziti (ALKA Wildlife, o.p.s.)
* DNA (genetická databanka AV ČR)
* anorganické látky (Universita Pardubice)
* identifikace rizikových míst na silnicích (ALKA Wildlife, o.p.s.)

Kosterní materiál je ukládán ve sbírce Muzea Ústí nad Labem.

# _Co se již zjistilo?_

Výsledky analýz se postupně zpracovávají a publikují v odborných
časopisech, popularizačních a také například na těchto webových
stránkách, nebo na mapě rizikových míst.

[Bulletin Vydra 2018 /17: Statistika nelegálního zabíjení vydry říční v České republice. ](https://www.vydryonline.cz/media/Polednikova_etal_58_66.pdf)

[Sběr a analýzy uhynulých vyder v České republice. Brožura
2017.](/media/ALKA_-_Sb_r_a_anal_zy_vyder_-_web.pdf)

[Myslivost 8 (2015): Monitoring vydry říční. K čemu nám jsou kadávery
vyder?](http://myslivost.cz/Casopis-Myslivost/Myslivost/2015/Srpen-2015/Monitoring-vydry-ricni-K-cemu-nam-jsou-kadavery-v)

[Ochrana přírody 4 (2011): Databáze údajů o uhynulých jedincích vydry
říční v ČR.](/media/ochrana_prirody_databaze_vyder.pdf "(pdf; 3,4 MB)")

[Lynx, n.s. 42 (2011): Causes of deaths of Lutra lutra in the Czech
Republic (Carnivora: Mustelidae).](/media/145-157_Poledn_k.pdf "(pdf; 480 kB)")

[IUCN OSG Bulletin 27;3 (2010): Carbofuran – a new and effective method
of illegal killing of otters (Lutra lutra) in the Czech
Republic.](/media/Polednikova_et_al_2010.pdf "(pdf; 460 MB)")

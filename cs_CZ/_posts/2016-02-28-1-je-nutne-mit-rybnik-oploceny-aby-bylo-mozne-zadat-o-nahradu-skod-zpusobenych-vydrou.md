---
title: >-
  Je nutné mít rybník oplocený, aby bylo možné žádat o náhradu škod
  způsobených vydrou?
author: Kateřina Poledníková
published: true
date: 2016-02-28
category: user-answers
tags:
- škody
layout: user_answer
---
**Ne.** Plot není podmínkou pro nárok na náhradu škod dle Zákona
115/2000 Sb., které vznikly na rybách chovaných v **rybníce**.

Zákona 115/2000 Sb. říká:  
Dle § 4 jsou, mimo jiné, předmětem náhrady škody ryby (odstavec
d). V § 2 jsou ryby definovány takto: „rybami ryby chované
k hospodářských účelům v rybnících, sádkách, rybích líhních
a odchovnách, klecových odchovech nebo pstružích farmách; a rovněž ryby
v rybářských revírech.“ A dle § 6 náhradu škody na rybách lze poskytnout
jen při splnění několika podmínek, mimo jiné této: „byla-li škoda
způsobena na rybách v sádkách, rybích líhních a odchovnách, klecových
odchovech nebo pstružích farmách, poskytne se náhrada škody jen tehdy,
pokud tyto byly v době vzniku škody oploceny a na případném přítoku
a odtoku vody opatřeny mřížkami bránícími vniknutí vydry.“ Rybník
v tomto odstavci jmenován není, proto tuto podmínku splňovat nemusí,
výše uvedené rybochovné zařízení ano.

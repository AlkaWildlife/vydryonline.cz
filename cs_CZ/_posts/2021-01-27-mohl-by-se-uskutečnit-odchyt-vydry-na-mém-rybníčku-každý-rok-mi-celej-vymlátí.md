---
title: >-
  Mohl by se uskutečnit odchyt vydry na mém rybníčku ? Každý rok mi celej
  vymlátí. 
published: true
author: Kateřina Poledníková
description: >-
  Ne prakticky to není možné. Ono to ani nemá žádný smysl. Můžete zažádat o
  náhrady škod a / nebo zkusit preventivní opatření, které škody sníží. 
tags:
  - škody
  - vydra
  - náhrady
lang_alternatives:
  en_GB: {}
date: '2021-01-27 18:45:59 +0100'
category: user-answers
layout: user_answer
---
Ne prakticky to není možné. Čistě teoreticky byste mohl zažádat o výjimku, ale myslím, že není reálné, že by vám byla vydána. 

Ono to ani nemá žádný smysl. Nevím, kde váš rybník leží. Ale vydry se dnes vyskytují v celé republice. Vydra je teritoriální zvíře, každé zvíře má svůj okrsek, který si hlídá proti ostatním vydrám (samice jsou agresivní k samicím, samci proti samcům). Pokud byste vydru odchytil, v řádu dnů či týdnů tam přijde jiná, či se vám tam naopak bude motat více vyder než se vztahy znovu srovnají. 

Co můžete dělat: Jedna možnost je zažádat o náhrady škod podle Zákona 115/2000. Je to administrativní proces, ale lze žádat opakovaně. Návod je [zde](https://www.vydryonline.cz/vydra/vydra-a-skody/nahrady-skod-dle-zakona). Samozřejmě to neřeší to, že v rybníce chováte ryby a chcete ryby. Je to ale určitá pomoc státu. Přece jen rybník je součást volné krajiny a vydry jsou zde přirozeně. 

Pak je samozřejmě otázkou, jestli můžete něco udělat, abyste škody snížil. Velmi záleží na tom, kde váš rybník je, jak vypadá a co v něm chováte. Obecně jsme se pokusili nějaké rady sepsat [zde](https://www.vydryonline.cz/vydra/vydra-a-skody/opatreni-ke-snizovani-skod). Možná jste skeptický, ale můžete to aspoň zkusit. Vydry mají velké okrsky, ve kterých se pohybují (řádově až desítky rybníků a kilometry toků) a pokud Váš rybník není rybami narvaný k prasknutí, neměly by se na něm koncentrovat, pobíhají od jednoho k druhému. Problém může být tuhá zima, kdy je většina zdrojů potravy zakryta ledem a tak mají nedostatek, ale to už vlastně u nás ani není.

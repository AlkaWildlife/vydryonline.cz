---
title: Při velkých povodních mají i vydry problém
published: true
image: /media/20240918_090049_620.jpg
listing_thumbnail: /media/20240918_090049_274.jpg
description: Tříměsíční mládě vydry se utopilo při povodni na Ostravsku.
date: '2024-09-19'
lang_alternatives:
  en_GB: {}
category: news
layout: news
---
19.9.2024

Povodně zasahují nejen lidi, ale také zvířata, a to i taková, která jsou pro pobyt ve vodě přizpůsobená. Vydry se umí dobře pohybovat jak ve vodě, tak po souši. V případě vyšších průtoků mohou mít problém s průchodem pod mostem a jdou přes silnici, kde je srazí auto. Při velkých povodních, jako nastala teď, už může mít i dospělá vydra problém s plaváním v prudkém proudu. Ohrožená jsou pak zejména mláďata, která ještě dobrými plavci v tuto roční dobu nejsou, nyní mají 3 až 4 měsíce. V rámci sběru uhynulých vyder v  celé ČR bylo ve spolupráci s AOPK ČR zajištěno mládě na snímku. Pochází z Píšťského potoka na Ostravsku. I tento potok postihl 3. stupeň povodňové aktivity. Ač bylo mládě při nalezení ještě živé, příběh má smutný konec. Pokud naleznete vydru, v případě že je živá, obraťte se na nejbližší záchrannou stanici živočichů. Pokud již bude mrtvá, [ozvěte se nám](https://www.vydryonline.cz/vydra/vydry-a-silnice/vyzva), uhynulé vydry shromažďujeme pro [následné specifické analýzy](https://www.vydryonline.cz/vydra/vydry-a-silnice/sber-uhynulych-vyder).

---
title: >-
  Začal jsem sledovat vydry. Přijde mi zvláštní, že se stále drží tři
  pohromadě. 
published: true
author: Kateřina Poledníková
description: >-
  Vydry žijí každá sama. Pokud je více jedinců pohromadě, jedná se o rodinu -
  samici s mláďaty. 
tags:
  - vydra; chování
lang_alternatives:
  en_GB:
    permalink: 'https://www.vydryonline.cz/user-answers'
    title: >-
      Začal jsem sledovat vydry. Přijde mi zvláštní, že se stále drží tři
      pohromadě. 
date: '2020-03-02 16:23:47 +0100'
category: user-answers
layout: user_answer
---
Vydry žijí každá sama. Pokud je více jedinců pohromadě, jedná se o rodinu - samici s mláďaty. Samci se nijak o mláďata nestarají. Vydry mohou mít až čtyři mláďata, ale to je výjimka, nejčastěji mají dvě, průměrný počet sourozenců v ČR máme 1,6. Běžně se mláďata rodí na jaře, ale mohou se narodit i kdykoliv v roce. Mláďata jsou zhruba dva měsíce v noře a pak začnou putovat s matkou. Ta se o ně stará ještě dalších 10 měsíců, tedy celkem celý rok. Dle velikosti stop či z fotopasti může být vidět, jak jsou stará. Pokud se narodily na jaře, tak v zimě už by měly být pomalu velikosti matky. Na jaře se pak rodina rozpadne, potomci si začnou hledat nový domovský okrsek, kde by se mohli usadit.

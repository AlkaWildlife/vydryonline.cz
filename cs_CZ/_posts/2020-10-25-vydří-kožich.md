---
title: Vydří kožich
published: true
image: /media/neugebauer-201711-201801_00067.jpg
listing_thumbnail: /media/neugebauer_1_274.jpg
description: >-
  Z vydřího kožichu se dříve šily čepice i kabáty. Proč? Protože vydří kožich je
  extrémně teplý. 
date: '2020-08-04'
lang_alternatives:
  en_GB: {}
category: news
layout: news
---
Čím to je? Vydra je semi-akvatický živočich, velkou část dne stráví ve vodě. A tomu se musí přizpůsobit. A to hned z několika důvodů. Ve vodě je potřeba jinak se hýbat a více přizpůsobit tvar i povrch těla tření, aerodynamice (vydry mají plovací blány, štíhlé tělo a dlouhý ocas, naopak krátké končetiny a malé uši). Ještě důležitější pro pobyt ve vodě pro teplokrevné živočichy je udrží tělesnou teplotu – voda je často velmi chladná a daleko více odvádí teplo z těla než vzduch. Vydry tento problém neřeší jako např. tuleni silnou vrstvou podkožního tuku, ale velmi hustou srstí. Je to ale srst, která jim pomáhá přežít v chladné vodě. 

Vydří kožich se skládá z 4 cm dlouhých pesíků a podstady, jemných chloupků dlouhých 1 cm. Každý pesík je obklopen 20-22 chlupy podsady. V 1 mm² je 20 až 30 pesíků se svým klubíčkem podsady. To znamená zhruba 50 tisíc chlupů na 1 cm². Pro srovnání, my máme na hlavě okolo 100 000 vlasů. Takto nahuštěné chlupy způsobují, že se v srsti zadržuje vzduch a pomáhá spolu s chlupy vytvořit dokonalou izolační vrstvu. 

Protože je srst pro vydry životně důležitá, velmi pečlivě se o ni starají. Neustále si srst čistí, válejí se v hlíně či sněhu, aby byla čistá a bez parazitů. Na březích mají svá “rolling place” - místa, kde se opakovaně válí. Vydry, které žijí na mořském pobřeží, mají ve svém domovském okrsku navíc vždy zdroj čerstvé vody, aby svou srst zbavily krystalů soli ze slané mořské vody. 

![vydří rolling place](/media/neugebauer-201711-201801_00069.jpg "vydří rolling place")

![vydra si čistí srst](/media/neugebauer-201711-201801_00087.jpg "vydra si čistí srst")

![vydra si čistí srst](/media/neugebauer-201711-201801_00089.jpg "vydra si čistí srst")

Vytvořeno v rámci projektu [Lutra lutra](/projekty/projekt-lutra-lutra).

![](/media/spojene_loga_610.jpg)

---
title: >-
  Jaká je minimální velikost ryb, které vydra loví ?  Kolik kilogramů ryb vydra
  spotřebuje denně?
published: true
author: Lukáš Poledník
description: >-
  Není běžné, aby vydra lovila ryby menší než 5 cm. Nad 5 cm ale loví vše,
  většinou v množství dle nabídky v prostředí. Dospělá vydra zkonzumuje
  přibližně 1 kg potravy, z toho ryby tvoří (průměrně) 80%.
tags:
  - vydra
  - potrava
lang_alternatives:
  en_GB: {}
date: '2019-04-11 11:22:26 +0200'
category: user-answers
layout: user_answer
---
Není běžné, aby vydra lovila ryby menší než 5 cm. Nad 5 cm ale loví vše až po ty největší. Loví většinou velikosti a druhy dle nabídky v prostředí, tedy vydry nijak výrazně neupřednostňují nějakou velikost a ani jednotlivé druhy. Jen výjimečně vychází z rozborů potravy nějaké preference, např. na pstruhových vodách se zdá, že více upřednostňuje vranku. Vydry se při lovu neorientují podle zraku (voda je často kalná, navíc loví v noci). Vydry loví v podstatě hmatem - pomocí předních nohou a s pomocí hmatových vousů. Tedy to co při hledání kořisti ucítí, to chytne. Navíc je vydra pomalejší plavec než většina ryb, tedy co jí na začátku unikne už nedohoní. Spíše se snaží něco překvapit či vyhmatat u dna, mezi větvemi, kořeny (to vysvětluje i preferenci vranek).

Dospělá vydra zkonzumuje přibližně 1 kg potravy, z toho ryby tvoří (průměrně) 80%. Určité rozdíly budou mezi samci, samicemi, mláďaty, také roční období množství částečně ovlivňuje. Nejvíce ale má na množství konzumovaných ryb vliv dostupnost jiné potravy, např. obojživelníků, raků. Ač se to nezdá, složení potravy je velmi variabilní, což dokládá např. studie potravy z rybníků Česko-moravské vrchoviny. Článek si můžete přečíst, je napsán v češtině a dostupný online [zde](http://www.alkawildlife.eu/media/Lynx_2007_031-046_Poledník.pdf).

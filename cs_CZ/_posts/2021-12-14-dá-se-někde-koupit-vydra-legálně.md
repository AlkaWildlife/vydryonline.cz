---
title: Dá se někde koupit vydra legálně?
published: true
author: Kateřina Poledníková
description: >-
  Není možné si vydru koupit legálně, je chráněná, legální odchovy pro prodej
  neexistují. Chovat vydru je navíc velmi náročné a nejde o domácího mazlíčka.
  Je to divoké silné zvíře s velmi vysokými nároky na péči.
tags:
  - vydra
lang_alternatives:
  en_GB: {}
date: '2021-12-14 07:34:35 +0100'
category: user-answers
layout: user_answer
---
Ne, není možné koupit si vydru legálně.

Všechny druhy vyder jsou vyjmenované v CITES přílohách I či II. Tedy mezinárodní obchod s nimi je nereálný (v případě druhů v příloze I). 

Vydra říční, tedy náš druh, je také chráněná, jak CITES, tak Evropskou směrnicí 92/43/EEC, i našim Zákonem o ochraně přírody a krajiny 114/1992 a vyhlášky 395/1992 je silně ohrožený druh. Tedy ulovit ji v zajetí pro zájmový chov není možné. Žádný legální odchov vyder pro následný prodej u nás neexistuje.



Na internetu se dá dohledat, že vydru někdo jako mazlíčka chová, zejména v Asii. Je to ale díky nelegálnímu prodeji vyder odchytaných z volné přírody a protože se jedná dnes o "módní vlnu", tak je to velký problém, který ohrožuje populace volně žijících vyder. Dokonce i v jednom českém televizním pořadu byl jeden díl věnován vydře a tomu jak mohou být doma roztomilé. Bohužel jde pro vydry jde o naprosto zkreslenou reportáž.



Chovat vydru je velmi náročné a nejde o domácího mazlíčka. Je jako mládě roztomilé zvíře (to je i tygr), v dospělosti už bývá poměrně agresivní. Zároveň má poměrně velké nároky na chov. Potravou jsou ryby, kilogram denně. A potřebuje vodu! Potřebuje alespoň malý rybníček, aby jí byly poskytnuty základní welfare podmínky. Vydra tedy vůbec není vhodný druh k chovu, ať už si někdo myslí, že by ji mohl mít doma, tak ani pro zahradu není vhodná. Je to divoké silné zvíře s vysokými nároky.

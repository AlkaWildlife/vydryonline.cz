---
title: 'Je možné legálně zakoupit, dovézt a chovat vydru asijskou?'
published: true
author: Kateřina Poledníková
description: |2
   Všechny druhy vyder jsou vyjmenované v CITES přílohách I či II. Tedy mezinárodní obchod s nimi je buď nereálný úplně či velmi omezen na základě povolení CITES. V posledních letech prudce roste nelegální obchod a chov vyder jako mazlíčků. Je to velký problém pro některé asijské druhy.
tags:
  - vydra
lang_alternatives:
  en_GB: {}
date: '2020-06-18 21:07:53 +0200'
category: user-answers
layout: user_answer
---
Nevím přesně o jaký druh vydry se jedná. V Asii se vyskytuje několik druhů vyder, včetně naší vydry říční. Vydra asijská není název žádného druhu. V každém případě všechny druhy vyder jsou vyjmenované v CITES přílohách I či II. Tedy mezinárodní obchod s nimi je buď nereálný úplně (v případě druhů v příloze I) či velmi omezen na základě povolení CITES (druhy přílohy II).

Vydry se v Asii jako mazlíčci chovají a obchod s nimi zde existuje, dá se to dohledat na internetu. Ale jde ve většině případů o nelegální obchod a o jedince nelegálně ulovené a chované. V současnosti se u řady druhů vyder tento problém řeší na mezinárodní úrovni, protože to je velký problém, který ohrožuje tamní populace volně žijících vyder. Mít vydru se stalo v posledních letech módní záležitostí. Kromě rozsahu, který má dopad na celé populace, je také problém lovu velmi malých mláďat, které není možné odchovat a držení vyder v naprosto nevyhovujících podmínkách. 

Ještě zmíním dva argumenty proti chovu vydry v domácnosti:

\- ač je to jako mládě roztomilé zvíře, v dospělosti už může být poměrně agresivní

\- vydra má poměrně velké nároky na chov. Potravou jsou ryby. A potřebuje vodu! Potřebuje alespoň malý rybníček, aby jí byly poskytnuty alespoň základní welfare podmínky. 

Více informací v konkrétních případech byste měli získat na pracovištích CITES.

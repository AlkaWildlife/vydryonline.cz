---
title: "1.\tVlastníme rybník. Nyní se tam objevila vydra. Bojíme se, aby všechny ryby nesežrala. Je nějaká odchytná stanice, kde by ji odchytili?"
published: true
author: Kateřina Poledníková
description: >-
  Není možné, aby někdo odchytil divoce žijící vydru a umístil ji do zajetí.
  Existují však jiná řešení. V případě již vzniklých škod můžete požádat o
  náhrady škod. Ale důležitá je hlavně prevence a způsob chovu ryb v rybníce.
tags:
  - škody
lang_alternatives:
  en_GB: {}
date: '2019-02-23 09:18:01 +0100'
category: user-answers
layout: user_answer
---
Rybník je, ač zbudovaný člověkem, součástí naší krajiny. Je tedy potřeba počítat s tím, že nějací predátoři rybník navštěvují a ryby loví. Vydra říční je navíc zvláště chráněný druh (ikdyž se to může místně zdát neopodstatněné, tak stále jsou zde důvody pro její ochranu). Není tedy možné, aby někdo odchytil divoce žijící vydru a umístil ji do zajetí. Z pohledu legislativy můžete požádat o výjimku na krajský úřad, ale není pravděpodobné, že by Vám ji schválili. Existují však jiná řešení. V případě již vzniklých škod můžete požádat o náhrady škod způsobené zvláště chráněným živočichem, o postupu se dočtete zde. Ale důležitá je hlavně prevence a způsob chovu ryb v rybníce. Existují různá preventivní opatření (např. elektrický ohradník, ploty, mříže, popuštění vody v zimě atd.), která zabraňují či ztěžují přístup vydrám do rybníka či opatření, které jinak snižují škody na cílených druzích (např. smíšená obsádka). Velmi důležité je chovat ryby tak, aby byly ve zdravém stavu. Ryby jsou velmi citlivé na to, v jakém prostředí žijí a pokud jsou v dobré kondici, dokáží daleko lépe reagovat na predátory. Malátné ryby, nemocné ryby se stávají lehkou kořistí. Více o tom, jak snížit škody, si můžete přečíst zde. Jednotlivá opatření je potřeba zvážit podle toho jak váš rybník vypadá a jaké máte možnosti. Také nám můžete zavolat, či poslat fotky rybníka, popsat situaci, zkusili bychom poradit cíleně pro danou situaci.

---
title: O vydře na Kvildě
image: "/uploads/WOD_2017_logo.jpg"
date: 2017-05-29
---
Středa 31. 5. 2017 byla pro letošek určena jako Mezinárodní den vyder.
Pojďte se o vydře dozvědět něco víc. Přednášet v Informačním středisku
NP Šumava na Kvildě bude ve středu v 17:00 Kateřina Poledníková.

*„Vydra říční je naše největší šelma obývající potůčky, řeky i rybníky
v naší krajině. Královnou je možné ji nazývat proto, že stojí na vrcholu
potravního řetězce v našich vodách. Je to impozantní šelma, ale skrytě
žijící a málokdo tuší, že se prochází za jeho domovem. Je ladná
a krásná, hravá a chytrá. Rybáři by ale pro ni našli i jiné pojmenování,
protože s ní bojují o ryby. Jako vrcholový predátor také představuje
varovnou kontrolku o stavu svého prostředí. Pohled na ni tak může být
velmi odlišný.“*

Mezinárodní den vyder vyhlašuje organizace IOSF – Mezinárodní organizace
pro ochranu vyder. Cílem je upozornit na žalostný stav populací vyder na
celém světě. 12 ze 13 druhů vyder vykazuje klesající početnost. Stejně
jako u nás jsou vydry po celém světě nelegálně loveny, problém je
zhoršování stavu prostředí, úbytek kořisti a autodoprava.

![](/uploads/vydra_Kvilda_pozvanka_610.jpg)

---
title: Počítali jsme vydry na Dačicku
image: "/uploads/IMG_1399_610.JPG"
date: 2016-02-04
category: news
layout: news
---
Podmínky nám konečně po třech letech dovolily opět provést sčítání
vyder.

![](/uploads/IMG_0393_mm.JPG){: .wysiwyg-float-left}Sčítání na sněhu
je jednou z metod monitoringu populace dle Programu péče pro vydru
říční v České republice. Stopování je poměrně náročné, protože v jeden
den se musí ve sledované oblasti zkontrolovat všechny toky, rybníky,
přehrady a spočítat jednotlivé stopní dráhy. Sčítání je také náročné
na organizaci, protože abychom stopní dráhy spočítali, potřebujeme na
rybnících i tocích led a čerstvý sníh, abychom viděli stopy jen
z jedné noci. Z toho důvodu se sčítání povede jen párkrát do roka
a v některých letech vůbec (například v loňské mírné zimě).

<div class="clearfix"></div>

 

![](/uploads/IMG_0301_mm.JPG){: .wysiwyg-float-left}Naštěstí letos zima
aspoň na chvíli přišla a tak jsme 22. 1. 2016 vyrazili stopovat v okolí
Dačic na Českomoravské vysočině. Pravou zimu jsme si užili pořádně, ráno
bylo celých mínus 24 stupňů, ale pak zimní krajinu zalilo slunce a bylo
nádherně. Při stopování jsme kromě vyder také našli stopy dalších
vodních savců: norka amerického, který se v této oblasti dlouho
vyskytuje a stopu ondatry pižmové.

<div class="clearfix"></div>

 

![](/uploads/P1040555_mm.JPG){: .wysiwyg-float-left}Vyder jsme
spočítali ve čtverci 10 × 10 km jedenáct, z toho v jednom případě se
jednalo o matku s mládětem. Na Dačicku se vydry vyskytovaly vždy,
hustoty z dřívějších let se pohybovaly od osmi do čtrnácti. Rodin
jsme zaznamenávali jednu až tři. Jedna rodina a 10 dospělých jedinců
tedy odpovídají spíše nižším hodnotám z této oblasti. Vydry jsou
teritoriální, samci navzájem a samice navzájem obývají okrsky, které
se až na výjimky nepřekrývají. Dlouhodobě se tak v jednotlivých
oblastech udržují poměrně stabilní hustoty závislé zejména na potravní
nabídce. Nejvyšší počty vyder u nás se nachází v rybničnatých
oblastech, mezi něž Dačicko a celá Českomoravská Vysočina patří.

<div class="clearfix"></div>

 

Sčítání vyder je prováděno v rámci projektu [Realizace vybraných
opatření Programu péče pro vydru říční v ČR][1].

![](/uploads/loga_mgs_stojato_mm.jpg){: .wysiwyg-float-left}*Podpořeno
grantem z Islandu, Lichtenštejnska a Norska.*

*Tato akce byla realizována za finanční podpory EHP fondů 2009–2014
a Ministerstva životního prostředí. Za její obsah je výhradně
odpovědná ALKA Wildlife, o.p.s. a nelze ji v žádném případě považovat
za názor donora nebo Ministerstva životního prostředí.*


[1]: http://www.vydryonline.cz/projekt

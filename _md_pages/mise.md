---
title: Mise
listed: true
position: 0
editable_elements:
  Page/Title: Mise stránek
layout: withrightcolumn
image: "/uploads/IGP4776_610.JPG"
---
Vydra říční je celoevropsky ohroženým druhem, který se stal symbolem
ustupující přírody, ale i symbolem snah o záchranu biodiverzity
mokřadních a říčních ekosystémů. Zároveň je vydra také druhem, který
působí značné škody na rybích obsádkách v nádržích vybudovaných za
účelem chovu ryb. Vydra je tedy konfliktním druhem, u něhož se úsilí o
jeho záchranu dostává do rozporu s ochranou hospodářských zájmů.
{: .wysiwyg-text-align-justify}

Tyto skutečnosti byly důvodem k tomu, že vydra byla vybrána mezi okruh
druhů, pro které byl v souladu s § 52 zákona 114/1992 Sb. zpracován
Program péče.
{: .wysiwyg-text-align-justify}



Za hlavní faktory, které ohrožují dlouhodobou existenci vydry v České
republice, jsou považovány:
{: .wysiwyg-text-align-justify}

* **ilegální lov** (tento faktor je přímo spojen s řešením škod na
  rybích obsádkách)
* **automobilová doprava** (s rozvojem dopravní sítě a růstem intenzity
  dopravy vliv tohoto faktoru nepochybně dále poroste)
* **destrukce prostředí a ztráta vhodných biotopů** (v současné době je
  tento faktor spojen především s prováděním protipovodňových úprav)
* **cizorodé látky** (vydra jako vrcholový predátor je těmito látkami
  silně ohrožená, přestože některé látky v prostředí ubývají, jiné nové
  zase přibývají a postupně je teprve jejich negativní vliv na prostředí
  zjišťován)

####   

{: .wysiwyg-text-align-justify}

#### Mise stránek vydryonline.cz 
{: .wysiwyg-text-align-justify}


{: .wysiwyg-text-align-justify}



* komplexní a aktuální informace k vydře říční v České republice
* informování o realizaci projektu Realizace vybraných opatření pro
  vydru říční v České republice





Stránky jsou určeny jak odborné, tak i laické veřejnosti, rybářům i
pracovníkům orgánů ochrany přírody.

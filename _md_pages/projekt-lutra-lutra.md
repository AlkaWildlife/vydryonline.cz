---
title: Projekt Lutra lutra
permalink: "/projekty/projekt-lutra-lutra"
published: true
listed: true
position: 1
layout: two_columns_page
aside_title: Další projekty
---
# **Trvání:** 10/2017 – 9/2020

# **Finanční zdroje**:

ERDF (Evropský fond pro regionální rozvoj)

![](/uploads/Emblem_Europaeische_Union_mit_Verweis_Fonds_Farbe_300.jpg)

# **Program**:

![](/uploads/SNCZ2020_Zusatz_RGB_150dpi_300_m.jpg){:
.wysiwyg-float-left}Programu na podporu přeshraniční spolupráce mezi
Českou republikou a Svobodným státem Sasko 2014–2020  
**Oficiální stránky programu:** [http://www.sn-cz2020.eu][1]

# **Partneři:**

**Vedoucí partner**: [AG Naturschutzinstitut Region Dresden
e.V.][2]

**Další Partneři**:  
[Alka Wlidlife, o. p. s.][3]  
[Muzeum města Ústí nad Labem][4]

# **Kontaktní osoba:**

Kateřina Poledníková  
e-mail: [katerina.polednikova@alkawildlife.eu](mailto:katerina.polednikova@alkawildlife.eu)  
mob.: [606 598 903](tel:+420-606-598-903)

Vydra říční je šelma, která se po desítkách let navrací do naší přírody.
Vydry ke svému životu potřebují zdravý vodní ekosystém - čistou vodu,
ryby v tocích, obojživelníky v tůních a vegetaci podél břehů, která jim
zajistí klid. Vydry mají poměrně velké teritorium a díky tomu hodně
putují krajinou. Pro fungování celé populace je také potřeba, aby
jednotliví jedinci mohli se sousedy komunikovat, aby mladé zvířata mohly
putovat a najít si nové teritorium. Proto je velmi potřeba, aby vhodné
prostředí bylo propojeno a bez výrazných bariér, které by je svedly na
silnici či do intravilánu měst. Jak jsou na tom vydry v Krušných horách
a přilehlého podhůří? Jsou toky v Krušných horách pro vydry izolované či
mohou vydry přecházet z Čech do Saska, z horských toků dolů na hlavní
toky Ohři a Labe přes krajinu povrchových hnědouhelných dolů, kde z řek
vznikly silně znečištěné kanály na odtok vody. Odkud se vydry do
Krušných hor vrátily? Z jižních Čech či z přilehlého Saska? Jaké jsou
zde rizikové faktory pro jejich další život? Je možné rizikové faktory
a kritická místa upravit a vydrám zajistit lepší budoucnost? A kdo by to
mohl udělat? Na tyto otázky bychom chtěli odpovědět v rámci projektu
Lutra lutra.

# **Cíle projektu**

- Identifikace migračních koridorů mezi českými a saskými subpopulacemi
  vydry

- Identifikace migračních překážek a rizikových míst

- Vývoj, návrhy a modelová realizace opatření pro odstranění rizik

- Vytvoření znalostní databáze pro vyhodnocení stavu populací

- Posílení spolupráce aktérů z obou zemí

- Osvěta, informovanost široké i odborné veřejnosti

# ![](/uploads/Vydra-ricni-9012_610.jpg)  
*autor foto: Jiří Bohdal*

# **Aktivity projektu**

**Monitoring**

Realizován bude detailní monitoring výskytu vydry říční v cílovém území,
jedná se o povodí přeshraničních řek Sapava (Zschopau) a její přítoky
Polava a Přísečnice, Moldava (Freiberger Mulde) s přítoky a Divoká
Bystřice (Wilde Weißeritz), horní povodí Flájského potoka s přítoky
Černá, Svídnice, Načetínský potok a toky, odvádějící vodu z Krušných hor
směrem do Ohře a Labe: Prunéřovský potok, Chumutovka, Bílina,
Kundratický potok, Bouřlivec a Bystřice.

**Hodnocení potenciálu prostředí**

Předmětem výzkumu budou jednotlivé toky i vodní plochy, v jakém jsou
stavu, jaký je jejich potenciál pro vydry a co zde vydry žerou.

**Genetická studie**

Pro zjištění genetického stavu populací, příbuzenství mezi
subpopulacemi, propojení, budou analyzovány vzorky tkání vyder
z potenciálně zdrojových populací (saských a jihočeských) a vzorky ze
studijní oblasti.

**Identifikace migračních koridorů a analýza rizikových míst**

Na základě předběžných analýz bylo identifikováno celkem pět území, kde
vydry mohou po souši překračovat povodí / hranice: region Vejprt, Hora
Sv. Šebestiána, Hora Sv. Kateřiny, Český Jiřetín a Moldava. V těchto
oblastech budou vyhledávány stopní dráhy vyder na sněhu za účelem
zjištění přeshraničních migračních tras. Dále budou identifikovány také
migrační trasy podél toků a zaznamenána všechna místa, která migraci
vydry ztěžují – špatně konstruované mosty, propustky, nevhodně upravené
toky v intravilánech atd.

**Návrhy opatření pro ochranu vydry**

Na základě zjištěných informací ohledně rizikových faktorů v oblasti
budou navrženy opatření pro jejich odstranění či zmírnění. U rizikových
míst na silnicích bude předložen návrh řešení, umožňující vydře bezpečný
průchod.

**Osvěta a práce s veřejností**

Za účelem snížení konfliktu mezi ochranou vydry a hospodářskými škodami
na rybách proběhne osvětová kampaň. Pro uživatele rybářských vod bude
zpracována informační publikace. Dohledány a kontaktovány budou rybářské
subjekty i další relevantní subjekty a instituce s cílem zajistit pro
vydry dlouhodobě stabilní vhodné prostředí.

# **Aktuality**

[Začínáme výzkum vyder v Krušných
horách](/news/zaciname-vyzkum-vyder-v-krusnych-horach)

[Konference Lutra lutra](/news/konference-lutra-lutra)

[1]: http://www.sn-cz2020.eu
[2]: http://naturschutzinstitut.de/naturschutzinstitute/nsi_dresden/index.html
[3]: http://www.alkawildlife.eu
[4]: http://www.muzeumusti.cz

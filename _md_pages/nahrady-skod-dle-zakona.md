---
title: Náhrady škod dle zákona
permalink: "/vydra/vydra-a-skody/nahrady-skod-dle-zakona"
long_title: Náhrady škod dle Zákona 115/2000
published: true
listed: true
position: 1
layout: two_columns_page
---
V roce 2000 byl v České republice uveden do platnosti zákon č. 115/2000
Sb., o poskytování náhrad škod způsobených vybranými zvláště chráněnými
živočichy. Má za cíl mírnit konflikt mezi zájmy ochrany přírody a
vlastníky domestikovaných zvířat, rybníků, zemědělských či lesnických
pozemků apod. Zákon umožňuje za splnění zákonných podmínek uhradit
škodu, kterou způsobil na majetku vybraný zvláště chráněný živočich.

Vydra říční patří mezi vybrané zvláště chráněné druhy, kterých se zákon
týká a u kterých lze žádat o náhrady škod.



* Předmětem náhrad jsou ryby chované k hospodářských účelům v rybnících,
  sádkách, rybích líhních a odchovnách, klecových odchovech nebo
  pstružích farmách; a rovněž ryby v rybářských revírech
* Nahrazuje se jen škoda prokazatelně způsobená na území České republiky
* Škoda byla způsobena vydrou říční, pokud se v době a na místě vzniku
  škody prokazatelně zdržovala
* Byla-li škoda způsobena na rybách v sádkách, rybích líhních a
  odchovnách, klecových odchovech nebo pstružích farmách, poskytne se
  náhrada škody jen tehdy, pokud tyto byly v době vzniku škody oploceny
  a na případném přítoku a odtoku vody opatřeny mřížkami bránícími
  vniknutí vydry.
* Výše škody na rybách se prokazuje vždy odborným posudkem, popřípadě
  znaleckým posudkem.
* Žádá se o škody způsobené maximálně 180 dní zpětně od podání žádosti.
  Žádat se může ve kteroukoliv část roku, doporučujeme však žádat podle
  výlovů rybníků, tedy na jaře a na podzim.

---
title: Elektrický ohradník
permalink: "/vydra/vydra-a-skody/opatreni-ke-snizovani-skod/elektricky-ohradnik"
image: "/media/IMG_0333_610.JPG"
published: true
listed: true
position: 1
layout: two_columns_page
---
Elektrické ohradníky jsou velmi účinným opatřením, avšak je potřeba
zajistit přívod elektrického proudu a zabezpečit celé zařízení proti
krádeži. Toto opatření je vhodné v případě, že břehy rybníka nejsou
členité, v březích nejsou nory s vchodem nad a pod ohradníkem a toto
opatření se hodí spíše pro menší rybníky. Optimálně by měl být ohradník
tvořen dvěma dráty nad sebou ve výšce zhruba 10 a 20 cm nad terénem.

Ohradník je třeba pravidelně kontrolovat, jestli není někde
přerušen. V zimním období je třeba výšku upravovat podle výšky
sněhu. Důležité je také vést dobře ohradník na přítoku a výtoku, tak aby
nikde nevznikl prostor, kudy se vydra dostane pod ohradníkem dovnitř.

![](/media/IMG_0343_610.JPG)

*Elektrický ohradník není funkční, po obnově nebyl zkontrolován, část
vedení je pod sněhem. V daném místě je vidět stopa vydry, která hned
tuto „díru“ využila.*

Souhrnně účinnost opatření je velmi vysoká, ale opatření je náročné
finančně i časově pro údržbu. Nehodí se na všechny rybníky.

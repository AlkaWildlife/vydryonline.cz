---
title: Areál výskytu
permalink: "/vydra/o-vydre/areal-rozsireni"
long_title: Areál výskytu vydry říční
published: true
listed: true
position: 2
layout: two_columns_page
---
Areál druhu je značně rozsáhlý, pokrývá většinu palearktické
a indomalajské oblasti. Zahrnuje většinu území Evropy s výjimkou Islandu
a středomořských ostrovů Sardinie, Korsiky, Baleárských ostrovů, Kréty
a Kypru. Na východ zasahuje areál rozšíření až do Japonska
a jihovýchodní Asie včetně ostrovů Sumatra a Jáva; izolovaný výskyt je
udáván z jižních oblastí Přední Indie a Srí Lanky. Severní hranice
areálu probíhá zhruba podél severního polárního kruhu, který překračuje
pouze ve Skandinávii a v severovýchodním Rusku. Součástí areálu je
polopouštní oblast severní Afriky. V celém areálu jsou však
v současnosti mezery vzniklé recentním vymizením druhu. V mnoha
oblastech eurasijského prostoru má stávající výskyt vydry říční
mozaikovitý charakter nebo zcela chybí.

[Aktuální mapa areálu na IUCN RedList webu][1].


[1]: http://maps.iucnredlist.org/map.html?id=12419 "IUCN Lutra lutra map"

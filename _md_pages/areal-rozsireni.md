---
title: Areál výskytu
listed: true
position: 1
long_title: Areál výskytu vydry říční
layout: two_columns_page
---
Areál druhu je značně rozsáhlý, pokrývá většinu palearktické a
indomalajské oblasti. Zahrnuje většinu území Evropy s výjimkou Islandu a
středomořských ostrovů Sardinie, Korsiky, Baleárských ostrovů, Kréty a
Kypru. Na východ zasahuje areál rozšíření až do Japonska a jihovýchodní
Asie včetně ostrovů Sumatra a Jáva; izolovaný výskyt je udáván z jižních
oblastí Přední Indie a Srí Lanky. Severní hranice areálu probíhá zhruba
podél severního polárního kruhu, který překračuje pouze ve Skandinávii a
v severovýchodním Rusku. Součástí areálu je polopouštní oblast severní
Afriky. V celém areálu jsou však v současnosti mezery vzniklé recentním
vymizením druhu. V mnoha oblastech eurasijského prostoru má stávající
výskyt vydry říční mozaikovitý charakter nebo zcela chybí.
{: .wysiwyg-text-align-justify}



[Aktuální mapa areálu na IUCN RedList webu][1]{: rel="nofollow"
target="_blank"}.

  




[1]: http://maps.iucnredlist.org/map.html?id=12419 "IUCN Lutra lutra map"

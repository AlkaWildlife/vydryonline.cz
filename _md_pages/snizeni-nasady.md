---
title: Snížení násady
permalink: "/vydra/vydra-a-skody/opatreni-ke-snizovani-skod/snizeni-nasady"
published: true
listed: true
position: 2
layout: two_columns_page
---
Důležitým preventivním opatřením je nepřerybňovat. K neúměrnému
nasazování ryb dochází zejména v zimním období. Pokud je rybník naplněn
rybami až k prasknutí, tak nejen že dochází k porušování zákona o
rybářském hospodaření, ale rybník se také stává magnetem pro vydry. Kdo
by nechtěl hodovat na švédském stole, kde je ryba snadno k mání? Při
nižších obsádkách bývají absolutní i relativní škody vždy nižší. A klesá
i riziko jiného ohrožení obsádky, například nedostatek kyslíku,
zaplísnění atd. Tyto negativní faktory se mohou navíc podporovat. Pokud
mají například ryby v zimním období nedostatek kyslíku, začínají
aktivovat a vyhledávat místa s dostatkem kyslíku, což je nejčastěji
přítoková oblast. Takovéto hromadné nakupení ryb na přítoku však velmi
rychle přiláká i více jedinců vyder a může dojít i k nadbytečnému
zabíjení ryb. Příčinou ale není nějaká nepříčetná žravost vyder, ale
špatný chov ryb.

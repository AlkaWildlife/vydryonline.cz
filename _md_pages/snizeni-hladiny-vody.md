---
title: Snížení hladiny vody
listed: true
position: 6
long_title: Snížení hladiny vody při komorování
layout: two_columns_page
---
V některých případech může pomoci snížení hladiny vody na zimní období.
Období, kdy se vytváří na rybnících led, je z hlediska lokálních škod
nejvýraznější: vydry se pod led na řadě rybníků nedostanou a koncentrují
se pak více u rybníků, kde je přístup možný. Hladinu je potřeba snížit
tak, aby tvořící se led zamrzl „natvrdo“ do břehů rybníka. Cílem je
využít led jako zábranu pro vstup do rybníka. Otvory nor vyder původně
vedoucí pod ledem přímo do vody tak zůstanou na suchu. Další členitější
úseky břehů, které špatně zamrzají a umožňují průchod pod ledovou
vrstvu, budou při snížené hladině méně členité a lépe zamrzlé. Toto
opatření je ale často potřeba kombinovat s částečným zaplocením přítoku,
případně i výtoku, aby byl vstup pod hladinu uzavřen všude. Stačí, aby
se (zejména na menších rybnících) nacházel jeden jediný vstup, a vydry
ho budou opakovaně využívat. Navíc takové vstupy mají trvalý
charakterech, vydry si je zapamatují a každou novou zimu je opakovaně
využívají.

Toto opatření není vhodné u rybníků, které jsou mělké, kde by led mohl
zamrznout až do dna.

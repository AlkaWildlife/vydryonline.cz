---
title: Částečné oplocení
permalink: "/vydra/vydra-a-skody/opatreni-ke-snizovani-skod/castecne-oploceni"
image: "/media/IMG_0366_610.JPG"
published: true
listed: true
position: 5
layout: two_columns_page
---
V zimě mají vydry kvůli ledu ztížený přístup do rybníků a toho je
k prevenci škod také možné využít. Pokud je rybník pevně zamrzlý podél
břehů, je možné oplotit pouze přítok, výtok či uměle otevřené díry
v ledu kvůli okysličování vody. Podmínkou tohoto opatření jsou ale dobře
zamrzlé břehy, a to buď přirozeně či v případě výskytu nor, je potřeba
kombinovat toto opatření se snížením hladiny vody. Zábrany je také možné
vytvořit přirozenou cestou, např. nechat na místě, které v zimě
nezamrzá, vyrůst orobinec. Orobinec na přítoku Vám také splní další
užitečnou roli – funguje jako kořenová čistička.

![](/media/IMG_0367_610.JPG)

*Dobře oplocený přítok do rybníka – podél plotu jsou vidět stopy norka,
který se neúspěšně snažil dostat do vody. Stejně funguje opatření
i v případě vydry říční.*

---
title: Pytláctví vyder v ČR
permalink: "/vydra/o-vydre/pytlactvi-vyder-v-cr"
image: "/uploads/IMG_8976.JPG"
long_title: Příklady pytláctví vyder v ČR
published: true
listed: true
position: 4
layout: two_columns_page
---
 Ilegální lov je výsledek minimální tolerance a nerespektování zákonů ze
strany některých rybářů či rybníkářů. Jde o konflikt mezi ochranou druhu
a ekonomickými zájmy soukromých subjektů, kterým vydry způsobují škody
na rybích obsádkách. Jde o problém celoplošný a dlouhodobý a bohužel
natolik komplikovaný, že dosavadní aktivity ze strany ochrany přírody
nepřinesly výraznější výsledky – neustále dochází k nelegálnímu lovu
vyder. Vydry jsou stříleny, tráveny, chytány do želez a jiných zařízení.
Ročně je zjištěno 1 až 5 případů. Bohužel vzhledem k jejich nelegálnosti
jich samozřejmě hodně uniká pozornosti a rozsah tohoto fenoménu je velmi
těžké odhadovat. A bohužel je velmi těžké někomu prokázat vinu. Ilegální
lov ať už jakoukoliv metodou je trestný čin: dle zákona 114/1992 Sb. o
ochraně přírody a krajiny jde o usmrcení zvláště chráněného druhu
živočicha a dle zákona č. 449/2001 Sb. o myslivosti jde o lov celoročně
hájeného druhu zvěře, tedy pytláctví. U řady případů jde také o
nelegální způsob lovu, například při použití želez či jedu. V případě
jedu navíc ještě i k porušení dalších předpisů řešících používání
chemických látek a jedů (Zákon č. 157/1988 Sb., Zákon č.147/1996 Sb. a
Vyhláška č. 90/2002 Sb.)
{: .wysiwyg-text-align-justify}



#### Dačice 2008: karbofuran

![](/uploads/KP_Dacice.JPG){: .wysiwyg-float-left}Na rybniční soustavě u
Dačic (okres Jindřichův Hradec) a na přilehlém úseku řeky Dyje byly
nalezeny mrtvoly několika volně žijících zvířat. Jednalo se o čtyři
vydry říční, tři norky americké a jedno káně lesní. Pitva a chemické
rozbory ukázaly, že zvířata uhynula na otravu karbofuranem. Karbofuran
je insekticidní přípravek, používaný v zemědělství k postřiku rostlin,
na ochranu před hmyzem. Karbofuran je však vysoce jedovatý i pro
obratlovce včetně ptáků, savců i člověka. Okolnosti, čas úmrtí a výčet
druhů jasně ukazují, že látku někdo použil úmyslně k hubení predátorů
ryb.
{: .wysiwyg-text-align-justify}

#### Dobrnice 2009: karbofuran

![](/uploads/Hlav___otrava_Dobrnice2009.jpg){: .wysiwyg-float-left}Na
rybníku necelý kilometr jižně od obce Dobrnice (okres Havlíčkův Brod)
byly 19.3. nalezeny dvě mrtvé vydry. Později při bližším dohledání bylo
nalezeno ještě další, třetí zvíře. Jednalo se o tři mladé samce, roční
mláďata. Na rybníce byla patrná vysoká aktivita vyder, nory a hromady
trusu.
{: .wysiwyg-text-align-justify}


{: .wysiwyg-text-align-justify}


{: .wysiwyg-text-align-justify}


{: .wysiwyg-text-align-justify}

#### Občiny 2009: železa  
 
{: .wysiwyg-text-align-justify}

![](/uploads/Hlav____eleza_Ob_inyHB_3.jpg){: .wysiwyg-float-left}Místní
občan pozoroval na poli u obce Občiny u Havlíčkova Brodu vydru vlekoucí
železa na pravé přední noze. Pracovník AOPK pak toto zraněné zvíře
dohledal schované v hromadě klestí v kritickém stavu. Samička vydry
říční měla otevřenou zlomeninu přední nohy. Rána už silně zapáchala
hnilobou. Po převozu byla noha amputována, ale přes veškerou snahu
nakonec uhynula.
{: .wysiwyg-text-align-justify}


{: .wysiwyg-text-align-justify}


{: .wysiwyg-text-align-justify}

#### Veselí nad Lužnicí 2011: zástřel

![](/uploads/DSC_0012_Veseli_n_Luz_24_2_2011_c355.JPG){:
.wysiwyg-float-left}V únoru 2011 byla nalezena uhynulá vydra na břehu
Blatské Stoky u Veselí nad Lužnicí. Pitva prokázala, že zvíře, mladý
samec, bylo střeleno přímo do hlavy.
{: .wysiwyg-text-align-justify}


{: .wysiwyg-text-align-justify}


{: .wysiwyg-text-align-justify}


{: .wysiwyg-text-align-justify}

#### Mladeč 2011: zástřel

![](/uploads/s320_p1030460_mladec_28_3_2011_VB.jpg){:
.wysiwyg-float-left}V březnu 2011 byla nalezena uhynulá vydra říční na
břehu řeky Moravy na hranici národní přírodní rezervace Vrapač v CHKO
Litovelské Pomoraví. Poté byla také provedena pitva tohoto jedince, na
základě které bylo zjištěno, že zvíře bylo nejprve střeleno do břicha a
pak ubito neznámým předmětem. Jednalo se o vzrostlé mládě - samičku,
která se pravděpodobně ještě stále držela matky.
{: .wysiwyg-text-align-justify}

#### Lukavice 2012: karbofuran

U potoka Ležák u chatové osady východně od obce Lukavice (okres Chrudim)
byla 19.2.2012 nalezena mrtvá vydra. Následné vyšetření prokázalo, že
zvíře bylo otrávenou jedovatou látkou karbofuran. Jedná se o patnáctého
jedince vydry říční od roku 2006, u kterého byla otrava karbofuranem
prokázána jako příčina smrti. V údolí potoka Ležák nedaleko od
současného místa byly nalezeny dvě vydry otrávené karbofuranem také v
roce 2008.
{: .wysiwyg-text-align-justify}

#### Mníšek 2014: zástřel

Těžce postřelená vydra byla nalezena u Mníšku v CHKO Třeboňsko v
prosinci 2014. I když bylo zvíře ihned operováno v záchranné stanici ZOO
Ohrada, kvůli vnitřnímu krvácení uhynulo.
{: .wysiwyg-text-align-justify}

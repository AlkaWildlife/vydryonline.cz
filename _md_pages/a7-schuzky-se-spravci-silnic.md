---
title: A7 Správci silnic
listed: true
position: 6
editable_elements:
  Page/Title: A7 schůzky se správci silnic
  Right column/Title: Dále ke čtení
layout: withrightcolumn
---
#### Náplň opatření:   

V rámci projektu budou realizovány osobní schůzky na krajských
ředitelstvích ŘSD a krajských správách silnic jednotlivých krajů.
Plánovaný rozsah je 14 schůzek, přednostně budou dojednány schůzky v
oblastech s větším množstvím kritických míst. Jejich pracovníkům bude
představena problematika úhynů vyder na silnicích a předány informační
materiály (brožura Vydra a doprava, brožura Sběr uhynulých vyder a
regionální zprávy z výsledků kontrol silnic realizovaných v rámci
aktivity A1), důraz bude kladen na aktivní pomoc při hlášení nálezů
uhynulých vyder. Schůzky budou organizovány až v druhé polovině
projektu, vždy po té, co pro danou oblast budou zkontrolovány silnice a
vytvořena relevantní zpráva.

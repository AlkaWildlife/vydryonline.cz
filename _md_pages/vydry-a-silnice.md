---
title: Vydry a silnice
permalink: "/vydra/vydry-a-silnice"
image: "/uploads/P5310050-l.JPG"
published: true
listed: true
position: 0
layout: single_column_page
---
Jedním z hlavních faktorů prostředí, které výrazně ovlivňují vydry je
autoprovoz. V případě vydry říční neovlivňuje dopravní síť populaci
vyder jako tvůrce neprůchodných bariér, které fragmentují jednu velkou
populaci na izolované menší, jako tomu může být u jiných, zejména
menších, druhů živočichů. Problém je v přímé mortalitě – vydry hynou pod
koly vozidel. A bohužel se nejedná o problém lokální, vysoký provoz aut
je všude po celé republice a samozřejmě i v okolních státech. Naštěstí
existují technická řešení, která mohou výrazně snížit negativní vliv
autoprovozu na živočichy pohybující se krajinou. Je to jen otázka
priorit a financí.

Většina opatření zlepšujících propojenost v krajině pro vydry znamená
úpravy mostů, a to tak, aby se zde dalo projít „suchou nohou“. Proto
zlepšení průchodnosti silnic určené vydrám pomůže i dalším druhům
živočichů. Na silnicích totiž hyne také řada dalších druhů živočichů od
žab až po velké savce. Co je důležité: řada míst se dá řešit velmi
jednoduše a tedy levně. Krok po krůčku tak můžeme společně alespoň
v některých lokalitách zlepšit průchodnost krajinou.

Cílem této sekce je poskytnout komplexní dostupné informace pro
pracovníky orgánů ochrany přírody a správce silnic, aby teoretické
znalosti byly využity v praxi. Najdete zde, **kde** je potřeba provést
opatření a **jak** to udělat.

# [Online poradna](/user-answers)

Pokud nenajdete v této sekci to, co hledáte, zkuste se podívat do naší
online poradny. Pokud potřebujete vyřešit nějakou konkrétní situaci na
silnici, napište nám.

# [Mapa uhynulých vyder a rizikových míst][1]

Mapová aplikace obsahuje všechna zdokumentovaná místa vyder uhynulých na
silnicích od roku 1970. Postupně je plněná také detailními informacemi
k jednotlivým rizikovým místům: o jaký problém jde a jak by se daly
řešit.

# [Fotogalerie](/gallery)

Řadu příkladů vhodných či nevhodných mostů/propustků/hrází, opatření jak
místo na silnici zlepšit si můžete prohlédnout ve fotogalerii, kde pro
přehlednost můžete téma filtrovat.


[1]: http://www.vydrynasilnici.cz

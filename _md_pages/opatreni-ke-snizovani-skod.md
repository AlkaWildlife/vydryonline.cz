---
title: Opatření ke snižování škod
permalink: "/vydra/vydra-a-skody/opatreni-ke-snizovani-skod"
image: "/uploads/IMG_0386_610.JPG"
long_title: Preventivní opatření snižující škody na rybách
published: true
listed: true
position: 0
layout: two_columns_page
---
S narůstajícími zkušenostmi se škodami na rybích obsádkách rybníků je
stále jasnější, že neexistuje jednoduchá a obecně platná rada, jak
snížit škody vydrou. Naopak je ale také potřeba zdůraznit, že existuje
řada opatření, která mohou škody (zejména ty extrémní) snížit. Je ale
potřeba vybrat opatření, které bude efektivní pro daný rybník.
Rozhodujícími faktory jsou: velikost rybníka, členitost břehů, umístění
(ve vesnici či daleko od lidských sídel), přístup k elektrickému proudu.
Dalšími faktory, které ovlivní výběr opatření, jsou časové možnosti,
finanční prostředky i celkové množství rybníků hospodáře.

---
title: Opatření ke snižování škod
listed: true
position: 0
long_title: Preventivní opatření snižující škody na rybách
layout: two_columns_page
image: "/uploads/IMG_0386_610.JPG"
---
S narůstajícími zkušenostmi se škodami na rybích obsádkách rybníků je
stále jasnější, že neexistuje jednoduchá a obecně platná rada, jak
snížit škody vydrou. Naopak je ale také potřeba zdůraznit, že existuje
řada opatření, která mohou škody (zejména ty extrémní) snížit. Je ale
potřeba vybrat opatření, které bude efektivní pro daný rybník.
Rozhodujícími faktory jsou: velikost rybníka, členitost břehů, umístění
(ve vesnici či daleko od lidských sídel), přístup k elektrickému proudu.
Dalšími faktory, které ovlivní výběr opatření, jsou časové možnosti,
finanční prostředky i celkové množství rybníků hospodáře.
{: .wysiwyg-text-align-justify}

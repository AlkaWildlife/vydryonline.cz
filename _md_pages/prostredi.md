---
title: Prostředí
listed: true
position: 2
long_title: Prostředí vydry říční
layout: two_columns_page
image: "/uploads/IMG_9122_610.JPG"
---
Vydra je tzv. semi-akvatický živočich, což znamená, že využívá, a je
závislá, jak na vodním, tak i terestrickém prostředí. Vydry využívají
velmi rozmanitou řadu vodních biotopů: potoky, řeky, rybníky, vodní
nádrže, ale i mokřady a zavlažovací kanály. V pobřežních oblastech se
vydry vyskytují i na mořském pobřeží. Ve vodě si hledají svou potravu a
vodou také putují. Kromě vodního prostředí je pro vydru důležitý také
dostatek vhodných a bezpečných úkrytů v jejich nejbližším okolí. Tato
místa jsou využívána k odpočinku, spánku, výchově mláďat a ochraně před
vnějšími klimatickými vlivy nebo predátory. Každý jedinec potřebuje
několik povrchových a podpovrchových úkrytů. Pro vydru také není problém
překonávat po souši i značné vzdálenosti, například mezi povodími nebo
rybníky, při obcházení měst.
{: .wysiwyg-text-align-justify}

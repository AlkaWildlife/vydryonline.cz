---
title: Proč vydry nelikvidovat?
listed: true
position: 2
editable_elements:
  Page/Title: 'Proč vydry nelikvidovat? '
  Page/Title image: 'true'
  Page/image: "/uploads/DSCN9152.JPG"
  Page/Content: "\n\nPřestože se vydra říční v současnosti vyskytuje prakticky plošně
    na\nvětšině území České republiky a může se Vám zdát, že na Váš rybník chodí\npoměrně
    často, náš názor je, že není „přemnožená“ a považujeme za\npovinnost zde uvést
    důvody, proč byste neměli vydry zabíjet.\n\n\n\n* Vydra říční je náš původní druh,
    je součástí naší přírody.\n* V přirozeném prostředí se udržuje vztah predátora
    a jeho kořisti,\n  predátor se tak nemůže „přemnožit“. K lokálním vysokým škodám
    dochází\n  proto, že dnešní krajina a vodní prostředí je silně pozměněno lidskou\n
    \ činností a díky tomu vztah predátora a kořisti všude nefunguje. Vydra\n  není
    zabiják, který chce zlikvidovat Vaši nejhodnotnější rybu. Vydra\n  jen přirozeně
    využívá, co je jí nabídnuto. Příčinu nadměrných škod\n  hledejte u člověka.\n*
    Při nadměrných škodách existuje řada možností, jak je snížit. Je\n  samozřejmě
    potřeba říci, že úplně zamezit škodám lze jen trvalým\n  plotem, ale pro aspoň
    částečné snížení škod existují opatření, je\n  potřeba je pouvažovat či vyzkoušet
    jak mohou fungovat právě na vašem\n  rybníce. Pokud vám pomůže finanční náhrada
    je zde také možnost žádat o\n  náhrady škod dle zákona 115/2000. Ty samozřejmě
    nevrátí do rybníka\n  rybu, na kterou jste se těšili, ale v případě vyšších ztrát
    pomohou\n  dlouhodobě hospodařit na vašem rybníce.\n* Vydra je chráněná dle české
    legislativy, ve vyhlášce č. 395/1992 Sb.\n  je řazena mezi druhy silně ohrožené.
    A je také chráněná dle evropské\n  legislativy, protože je řazena do Přílohy II.
    a IV. Směrnice č.\n  92/43/EEC. Z toho také plyne, že je chráněná i dle Zákona
    o myslivost,\n  patří mezi zvěř, kterou nelze obhospodařovat lovem.\n* Přestože
    se dá říci, že je v dnešní době již běžným druhem, dlouhodobý\n  výzkum a obecné
    znalosti ukazují, že populace je stále ohrožená a bez\n  její ochrany a zlepšování
    vodního prostředí může opět z naší krajiny\n  vymizet, jako tomu bylo v druhé
    polovině 20. století. Nejvíce je v\n  současnosti ohrožena automobilovou dopravou,
    pytláctvím, jedovatými\n  látkami ve vodním prostředí a zničeným prostředím vodních
    toků.\n* Vydra je šelma teritoriální. Samci a samice mají své okrsky, které si\n
    \ hájí proti dalším jedincům stejného pohlaví. Pokud tedy na svém\n  rybníce zlikvidujete
    rezidentního jedince, abyste snížili škody, velmi\n  brzy se zde místo něj usadí
    jiný.\n* Vydří mláďata jsou na své matce závislá 10 až 12 měsíců a mláďata se\n
    \ mohou rodit v průběhu celého roku. Po zabité matce tak zůstanou\n  opuštěná
    mláďata, která postupně hubnou a nejsou schopna sama přežít.\n* Nesmíme také zapomenout
    na metody, kterými se vydry pytlačí: např.\n  železa či karbofuran jsou poměrně
    brutální způsoby lovu zvěře, při\n  kterém zvěř zbytečně trpí. Navíc je nutné
    si uvědomit, že nejsou\n  selektivní a tak jsou nebezpečné i pro lidi, zejména
    děti, a jejich\n  psy na procházkách.\n* To že se vydra na našich tocích a rybnících
    nachází, znamená, že její\n  prostředí je stále ještě relativně zdravé, že toky
    nejsou stoky, že se\n  zde stále nachází ryby, které žere a že je zde i potrava
    pro tyto\n  ryby. Vydra na vrcholu tohoto systému, je ukazatelem jeho zdraví.\n
    \ Buďme pyšní, pokud tady stále má podmínky k životu. Ne všude tomu tak\n  je.\n\n\n\n
    \  \n\n\n"
  Right column/Title: 'Více ke čtení '
  Right column/Links: |2+




  header/Search: 'Hledat... '
layout: withrightcolumn
---
